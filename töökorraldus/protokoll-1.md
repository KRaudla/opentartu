# Esimene protokoll

Otsustasime, et jagame inimesed rühmadesse niipea kui võimalik. Enne seda peaks kõik elementaarselt kurssi viima, et mis dokumendid linnas liiguvad ja mis päised/metaandmed/kogutavad andmed seal üldse olemas on, millega midagi peale hakata.

Laupäeval ilmselt üks seltskond tegeleb andmete kraapimise ja mingile standardkujule viimisega (CSV on lihtne, aga seda on pärast halb kasutada päringute jaoks, sest tuleb terveid faile alla laadida, aga esialgu käib ka). Kas püüame kasutada (osaliselt) Soome linnade https://github.com/6aika/api-paatos mudelit, pole veel teada (võimalik, et liiga suur vaev hetkel).

Teine seltskond ilmselt tegeleb laiemalt kasutusjuhtude läbimõtlemisega, et missugused neist võiks olla sellised, millele panna rõhuasetus pühapäevasel esitlusel, mida saab hästi visualiseerida ja mis kõlaks vaatajatele kui vajalik ja/või elementaarne kaasus. Põhimõtteliselt on kaks valikut, kas luua kaasus keskmisele linnaelanikule (lihtsalt tuleb vaatama, et mis huvitav sait) või siis spetsiifilise huviga linnaelanikule (kellel on sellist saiti väga vaja mingi kindla asja jaoks). Mida siis täpselt, kas neid ühendada ja mis visualiseering, kasutajaliides jne on otstarbekas, seda oleks vaja teada.

Jätkame 9:30.
